---
date: "2020-01-26T20:41:55.827Z"
title: "Pabaigiant"
linkTitle: "Išvados"
description: "Gal laikas baigti su atskyrimu."
siblings:
  prev: /en/second-puberty-fem
  prevCaption: Antrasis estrogeninis brendimas
classes:
  - gdb
preBody: '_disclaimer'
---

# Pasirinkimas

Kas yra pasirinkimas? Aš nekalbu apie laisvą valią ar likimą. Tai ne šios ese ribose. Kalbant apie lytį manau svarbu apsvarstyto procesus, kurie verčia mus daryti pasirinkimus.

Sprendimų teorijos filosofijoje pasirinkimai padalijami į dvi dalis - [preferencijas ir perspektyvas](https://plato.stanford.edu/entries/decision-theory/#WhaPreOvePro). Perspektyvos yra skirtingi keliai kurie driekiasi priešais mus. Tai neišspręstas bet kurio pasirinkimo potencialas. Preferencijos yra mūsų vidiniai faktoriai kurie varo mus link vieno ar kito dalyko. Kartais tai yra absoliučiai aiškūs, racionalūs pasirinkimai, kurios lengvai galime išreikšti kalba. Šios motyvacijos ateina iš to, kas apibūdinama kaip Racionalus Protas. Kita vertus taip pat dažnai šios preferencijos ateina be mąstymo dalies, kyla iš patirčių praeityje, mūsų varančių biocheminių galių, ar instinktyvaus noro, kurie egzistuoja po visu tuo. Kartais mūsų preferencija yra jausmas giliai viduje. Sąmoningumo proponentai tai vadina Emociniu Protu.

Nesvarbu iš kur kyla preferencija - ji apibrėžiama savo pozicijos tarp dviejų polių. Pasitenkinimas ir Nepasitenkinimas. Ramybė ir Disonansas. Euforija ir Disforija. Viskas, ką darome, visi pasirinkimai, kuriuos darome, kyla iš teigiamų ir neigiamų atsakų. Kai susiduriame su dviem pasirinkimais mes pasirenkame tą, kuris mums atrodo naudingiausias arba sukelsiantis mažiausiai žalos.

Kaip tai susiję su lyties tapatybe? Žmogaus lyties tapatybė nėra pasirinkimas. Ji kyla iš kažkur giliai, smegenų veikimo lygyje, ir tai nesikeičia. Yra faktorių, kurie gali sukelti bangavimą lyties suvokime - kaip lakios lyties žmonėse, kurie turi disasociatyvines taptybes. Taip pat žmogus gali keisti tai, kaip pats apibūdina savo lytį kintant laikui, tačiau niekas *nepasirenka* savo lyties tapatybės. Galime pasirinkti tik tai, kaip ją pateikiame visam likusiam pasauliui.

Tie pasirinkimai ir preferencijos yra vedami to, kas sukelia gerus, ir kas sukelia blogus jausmus. Žmogus, kuris pasirenka viešai išreikšti savo lytį tokią, kokia ji yra, o ne kokia buvo priskirta gimus, daro šį pasirinkimą remiantis tuo, ką atrodo teisinga daryti. Žmogus, kuris gina šią tapatybę, daro tai remdamasis tuo, kas atrodo neteisinga. Šiuos pasirinkimus mes darome nepaisant socialinės stigmos ir diskriminacijos, kuri ateina kartu su "trans" etikete. Nedidelis, tačiau reikšmingas trans žmonių skaičius apskritai pasirenka paslėpti savo trans tapatybę vos pavyksta visuomenėje būti matomiems tos lyties, kurios yra jų lytinė tapatybė. Net ir tie, kurie to neslepia, vis tiek pasirenka būti matomi cislyčiais ir nesivargina žmonėms įrodinėti priešingai. Tai - pasirinkimas. Būti matomai translyčiu jiems sukelia neigiamas patirtis.

Yra žmonių, kuriems mintis, jog Euforija ir Disforija yra centriniai jų lyties variacijos motyvatoriai, yra nepatogi. Galima sakyti jie patiria disforiją dėl pačios disforijos. Jų paklausčiau - jei nemanote, kad turite disforiją, kodėl pasiėmėte "trans" etiketę? Tas *pasirinkimas* neįvyko vakuume. Net jei jūsų motyvacijos kyla išskirtinai vien tik iš malonių jausmų paklauskite savęs kaip jaučiatės, kai nėra gerbiama jūsų lytis? Kaip jaučiatės, kai kiti paneigia jūsų tapatybę?

Ar tai nėra _nejaukumo ir bendro nepasitenkinimo būsena_?

Mažučiai, tai - disforija.

## Mes čia ir mes kreivi.

Kiekvienais metais mes gauname naujų mosklinių straipsnių apie tai, kaip padidėjo translyčių tarp bendros populiacijos. Augant matomumui daugėja ir žmonių, kurie supranta, kas buvo negerai su jų gyvenimais, ir kurie išeina iš spintos. Žmonės, kurie tranziciją įvykdė prieš daugelį metų atsiskleidžia viešai. GLAAD skaičiuoja, jog maždaug 3% populiacijos gali būti translyčiai, kituose šaltiniuose mačiau didesnius skaičius - 5% ar net 10% apibrėžiant laisviau. Kuo daugiau suprantame apie lytį, tuo daugiau kalbos įgauname apibrėžti lyčiai, tuo daugiau žmonių supranta, kad fiksuota Vyro ir Moters seksualinė struktūra, į kurią visi buvome įsprausti - netiesa. (vert. past. net ir verčiant šiuos tekstus kartais sunku surasti tikslius lietuviškus terminus.)

Gaila, tačiau šie pokyčiai gąsdina žmones. Jie gąsdina konservatyvius žmones, kurie mato, kaip suprantant daugiau apie lytį tirpsta jų patriarchalinės socialinės struktūros. Tai gąsdina senosios mokyklos translyčius žmones, kurie tranzicijas vykdė su Hario Benjamino taisyklėmis, ir dabar mato daug žmonių gaunančius tai, dėl ko jie turėjo meluoti ir manipuliuoti. Jie bijo, kad jei bet kas gali būti trans, tada viešai trans žmonės nebebus priimti rimtai. Tai gąsdina misoginistines trans-atskiriančias grupes, kurios sunkiai kovoja, kad paneigtų translyčių teises, nes jos mano, kad jei bet kas gali būti vyru ar moterimi, jų vyro ar moters statusas yra pažeidžiamas.

Nėra tokio dalyko, kaip tranzicija iš mados.

Nėra tokio dalyko, kaip "sparčiai plintantis translytiškumas".

Nėra tokio dalyko, kaip sutransinami vaikai.

Šiam mąstymui atėjo laikas pasibaigti.
